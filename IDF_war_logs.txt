########################08-08-24#####################################
19:56 | היום (חמישי) נערך דיון בערעור מעצר שהגישו חמשת החשודים בהתעללות בנסיבות מחמירות בעצור ביטחוני. לאחר דיון ממושך בכלל טענות ההגנה, ולאחר שבית הדין הצבאי עיין בכלל חומרי החקירה, ובחומרים שהציגו ההגנה - הורה בית הדין הצבאי לערעורים על דחיית ערעור ההגנה והותרת החשודים במעצר עד ליום ראשון.
בהחלטתו קבע בית הדין הצבאי כי מחומר הראיות עולה חשד סביר לביצוע המעשים המיוחסים להם. עוד קבע בית הדין הצבאי כי מהמעשים המיוחסים קמה עילת מסוכנות ברורה.
19:20 | מטוסי קרב וכלי טיס של חיל האוויר תקפו משגר, חוליית מחבלים, מבנים צבאיים ומספר תשתיות טרור של חיזבאללה בכפר כילא, יארין, רשף, א-טירי וחולא שבדרום לבנון.

בהמשך להתרעות שהופעלו בגליל המערבי, זוהו כ-25 שיגורים שחצו משטח לבנון, אין נפגעים. צה"ל תקף בארטילריה את מקורות הירי וכן ביצע ירי ארטילרי להסרת איום במרחבים רמיש ושבעא שבדרום לבנון.
18:15 | בשבוע האחרון, גדוד 605 פועל במרחב ציר פילדלפי לאיתור תשתיות טרור.

אמש, איתרו והשמידו הכוחות בורות שיגור לרקטות במרחב ציר פילדפי במרחק של עשרות מטרים ממאגר הדלק הגדול ביותר ברצועת עזה.

מאגר הדלק, הינו המאגר המרכזי והגדול ביותר ברצועת עזה המשמש את תושבי הרצועה. כל פגיעה במתקן עלולה לסכן את חייהם של עשרות אלפי אזרחים עזתיים הנמצאים במרחב המאגר. בהשמדת בורות השיגור צה״ל לא פגע במאגר הדלק.
17:00 | כוחות חטיבת הנח״ל נלחמים במרחב רפיח בפיקוד אוגדה 162. בסריקות במרחב, איתרו כוחות הסיירת בבתי מגורים ברפיח מעברים בקירות שנעשו על-ידי מחבלים על מנת לעבור בין בתי האזרחים כמארב לכוחותינו תוך שימוש באזרחים כמגן אנושי. בבית מגורים נוסף בלב השכונה, אותר פיר על-ידי רחפן בחדר אמבטיה.
15:41 | מטוסי קרב של חיל האוויר תקפו, באופן ממוקד, ובהכוונה מודיעינית של אמ"ן, שב"כ ופיקוד הדרום, מתחמי פיקוד ושליטה אשר הוסוו במרחב בתי הספר 'עבד אלפתח חמודה' ו'אלזהראא' שבדרג' תפאח, בהם שהו מחבלים של חמאס.
מתחמי בתי הספר שימשו כמתחמי פיקוד ושליטה של מחבלים ומפקדים בחמאס, מהם מחבלי החמאס תכננו והוציאו לפועל פעולות טרור נגד כוחות צה"ל ומדינת ישראל.
טרם התקיפה ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מדויק, חוזי מהאוויר ומידע מודיעיני נוסף.
ארגון הטרור חמאס מפר באופן שיטתי את הדין הבין לאומי, תוך ניצול אכזרי של מוסדות אזרחיים והאוכלוסייה כמגן אנושי לפעולות טרור.
13:02 | מפקד פיקוד הצפון, אלוף אורי גורדין, קיים היום (רביעי) דיון משותף עם נציב מערך כבאות והצלה, רב-טפסר אייל כספי, סגן ראש אגף המבצעים של משטרת ישראל, תת-ניצב איתן מנשה ומפקדים נוספים, בנוגע למאמצי כיבוי השריפות בצפון ושמירה על בטחון התושבים והסביבה.
 
12:07 | בהמשך להתרעה שהופעלה במרחב מלכיה, מדובר בזיהוי שווא.
11:05 | כוחות צה"ל ומג"ב פעלו בכפר דורא שבחטיבת יהודה והרסו את דירתו של המחבל מואמן פאיז מחמוד חליל שביצע את פיגוע הדקירה בגן יבנה ב-31 במרץ 2024, בו נרצח לידור לוי ז"ל ונפצעו אזרחים נוספים.

10:48 | בדיקת הצופרים של פיקוד העורף תתקיים היום (חמישי) בשעה 11:00 באזור פרדס חנה כרכור.
אם תופעל התרעת אמת, תישמע אזעקה עולה ויורדת נוספת.במקביל, תופץ התרעה גם בישומון פיקוד העורף ובאמצעי התרעה משלימים.
מידע נוסף ניתן למצוא במוקד פיקוד העורף בטלפון 104, באמצעות מסרוני וואטסאפ לטלפון 052-9104104, בפורטל הלאומי בכתובת: oref.org.il וברשתות החברתיות.
10:24 | ביממה האחרונה צוותי הקרב של חטיבות גבעתי והנח"ל בפיקוד אוגדה 162, פשטו על אתרים צבאיים במרחב רפיח. כוחות הנח"ל חיסלו מחבלים בהיתקלויות מטווח קרוב והשמידו תשתיות טרור במרחב, ביניהם מבנה ממולכד באזור תל סולטאן.

לוחמי צוות הקרב של חטיבות ירושלים (16), הראל (10), וחטיבת האש 454 ממשיכים לפעול במרכז הרצועה, תחת פיקודה של אוגדה 252.

באחת הפעילויות לוחמי צוות הקרב של חטיבת ירושלים (16) הכווינו כלי טיס שתקף והשמיד עמדת תצפית, ממנה פעלו מחבלים במרחב.

לאורך היממה האחרונה חיל האוויר תקף עשרות מטרות טרור ברחבי הרצועה. בין המטרות שהותקפו, מבנה צבאי ממנו בוצע ירי על כוחותינו, מחבלים חמושים, תשתיות צבאיות ועוד. בנוסף, מטוסי קרב בשיתוף פיקוד הדרום תקפו והשמידו עמדת שיגור בצפון הרצועה, ממנה בוצע ירי לדרום הארץ לפני מספר ימים.

08:50 | במהלך הלילה מטוסי קרב של חיל האוויר תקפו והשמידו מספר תשתיות טרור של חיזבאללה במרחבים בינת ג'בל, מג'דל זון וא-דויר.

07:44 | בדיקת צופרים של פיקוד העורף תתקיים היום בשעה 14:05 באזור טבריה. אם תופעל התרעת אמת, תישמע אזעקה עולה ויורדת נוספת. במקביל, תופץ התרעה גם בישומון פיקוד העורף ובאמצעי התרעה משלימים.
מידע נוסף ניתן למצוא במוקד פיקוד העורף בטלפון 104, באמצעות מסרוני וואטסאפ לטלפון 052-9104104, בפורטל הלאומי בכתובת: oref.org.il וברשתות החברתיות.
07:00 | בפעילות משותפת של צה"ל ושב"כ, ב-24.7 הותקף ברצועת עזה איתור בו שהה המחבל נאיל סכל, ששימש כבכיר בחמאס. מספר ימים לאחר התקיפה, התקבל מידע כי סכל חוסל. סכל פעל למעלה מעשור במסגרת 'מטה הגדה' של חמאס, גוף שאחראי על הכוונת הפעילות מול שטחי יהודה ושומרון. במקביל, היה מעורב בהכוונת פעילות טרור, מימון ואספקת אמל"ח לחוליות טרור אשר קידמו פיגועים נגד ישראלים וכוחות צה"ל באיו"ש.
########################09-08-24#####################################
20:36 | מטוסי קרב של חיל האוויר תקפו לפני זמן קצר משגר רקטות של חיזבאללה מוכן לשיגור רקטות לצפון, במרחב כפר חמאם. בנוסף, הותקפו תשתיות טרור במרחבים עייתא א-שאב, מרכבא, מחיבב וכפר כילא שבדרום לבנון.
 
מוקדם יותר היום, כוחות צה״ל תקפו בארטילריה במרחב מיס אל ג'בל ממנו זוהו שיגורים לעבר שטח מדינת ישראל.
19:59 | היום (שישי) כלי טיס של חיל האוויר תקף וחיסל, בהכוונת מודיעין של אמ"ן ושב"כ, את המחבל סאמר מחמוד אל-חאג׳ במרחב צידון, מפקד בארגון הטרור חמאס בלבנון, אשר אחראי על קידום והוצאה לפועל של מתווי טרור ושיגורים מלבנון לשטח ישראל.
סאמר שימש כמפקד הכוח הצבאי במחנה עין אל-חלוה במרחב צידון, והיה אחראי בין היתר על גיוס והכשרת מחבלים לפגיעה במדינת ישראל.
צה"ל ושב"כ ימשיכו לפעול נגד חמאס בכל מקום ולפגוע בפעיליו.
17:54 | בהמשך להתרעה שהופעלה בשעה 17:41 בצפון הארץ, מדובר בזיהוי שווא.
16:40 | בהמשך להתרעה שהופעלה בשעה 16:07 במרחב יראון ואביבים, מדובר בזיהוי שווא.
14:00 | אמל"ח, תחמושת וחדרי שהייה: הושמד תוואי תת"ק באורך של כ-3 קילומטרים במסדרון מרכז הרצועה.
12:45 | כוח של אוגדה 146 זיהה שני מחבלי חיזבאללה יוצאים ממבנה צבאי של הארגון במרחב א-נקורה שבדרום לבנון. זמן קצר לאחר מכן כלי טיס של חיל האוויר תקף וחיסל את המחבלים.
 
12:23 | מפקד פיקוד המרכז בצבא ארה"ב (CENTCOM), גנרל (****) מייקל אריק קורילה, נחת אתמול (חמישי) בישראל לביקור שני תוך שבוע, כאורחו הרשמי של ראש המטה הכללי, רא"ל הרצי הלוי.
הרמטכ״ל ומפקד סנטקום קיימו הערכת מצב משותפת בנושאים ביטחוניים-אסטרטגיים והערכות המשותפת במרחב, כחלק מהמענה לאיומים במזרח התיכון. בנוסף ביקר בבור חיל האוויר וקיים הערכת מצב עם מפקד חיל האוויר, אלוף תומר בר.
צה"ל ימשיך להעמיק את הקשר עם צבא ארצות הברית מתוך מחויבות לחיזוק היציבות האיזורית והתיאום בין הצבאות.
09:09 |  צוותי הקרב של חטיבות הנח"ל וגבעתי, בפיקוד אוגדה 162, השמידו ביממה האחרונה אמצעי לחימה ותשתיות טרור, וחיסלו עשרות מחבלים חמושים במרחב בתקיפות כלי טיס, בירי פגזים וצלפים ובהיתקלויות מטווח קרוב. באחת התקיפות, זיהו הכוחות מספר מחבלים חמושים ב-RPG בדרכם לתקוף את כוחותינו, והכווינו כלי טיס שתקף את המחבלים וחיסל אותם.

צוותי הקרב של חטיבות 'ירושלים' (16), 'הראל' (10) וחטיבת האש 454 ממשיכים לפעול במרחב המסדרון במרכז רצועת עזה בפיקודה של אוגדה 252. הלוחמים חיסלו ביממה האחרונה מחבלים רבים והשמידו תשתיות טרור במרחב. במספר אירועים שונים, הלוחמים זיהו מספר מחבלים שהיו בדרכם לירות לעבר כוחותינו. בסגירות מעגל מהירות, הלוחמים חיסלו את המחבלים בירי טנקים.

כוחות אוגדה 98 פועלים במרחב חאן יונס לטיהור המרחב ממחבלים, תוך איתור והשמדה של אמצעי לחימה ותשתיות טרור.
לאורך היממה האחרונה, מטוסי קרב, מסוקי קרב וכלי טיס של חיל האוויר תקפו כ-60 יעדי טרור ברחבי רצועת עזה, ביניהם מבנים צבאיים בהם פעלו מחבלים, אמצעי לחימה ותשתיות טרור נוספות.

08:28 | כוחות צה"ל, בפיקוד אוגדה 98, החלו בפעילות התקפית במרחב חאן יונס שבדרום הרצועה, בעקבות מודיעין המעיד על הימצאות מחבלים ותשתיות טרור במרחב, וכחלק מהמאמץ לפגיעה בארגוני הטרור ברצועה, במהלך ניסיונותם לשיקום.
במסגרת ההתקפה, לוחמי צוותי הקרב 7 והצנחנים נלחמים בעל ובתת הקרקע במקביל לטיהור המרחב ממחבלים, תוך איתור והשמדה של אמצעי לחימה ותשתיות טרור.
באופן מתואם ובמקביל לכניסת הכוחות למרחב, מטוסי קרב, מסוקי קרב וכלי טיס של חיל האוויר, בשיתוף מרכז האש של האוגדה, תקפו יותר מ-30 יעדי טרור של חמאס בחאן יונס, בהם מחסני אמל"ח ומתחמי כינוס למחבלים. בתקיפות חוסלו מספר מחבלים מהארגון, בהם מחבלים בדרג הטקטי שעסקו בירי צליפה ומרגמות לעבר כוחותינו ולעבר שטח הארץ.
07:36 | מטוסי קרב תקפו במהלך הלילה מפקדה של ארגון הטרור חיזבאללה במרחב חנאוויה ותשתית טרור של הארגון במרחב עייתא א-שעב שבדרום לבנון. בנוסף, מטוסי קרב תקפו משגר ששימש את חיזבאללה במרחב עייתא א-שעב, ממנו שוגרו אתמול (חמישי) רקטות למרחב בירנית שבגליל העליון, לא היו נפגעים.

בהמשך להתרעות שהופעלו בשעה האחרונה במרחבים מנרה וקריית שמונה, זוהו מספר שיגורים שחצו משטח לבנון ונפלו בשטחים פתוחים, אין נפגעים.
06:19 | בהמשך להתרעות שהופעלו במרחבים אשקלון וזיקים, לוחמי ההגנה האווירית יירטו בהצלחה שיגור אחד שחצה משטח רצועת עזה.
05:55 | קצין לוחם מסיירת נח"ל נפצע באורח קשה אתמול (חמישי), בקרב בדרום רצועת עזה. הלוחם פונה לקבלת טיפול רפואי בבית חולים ומשפחתו עודכנה.
########################10-08-24#####################################
23:25 | כוחות צה"ל מאוגדה 146 זיהו מחבל חיזבאללה נכנס למבנה במרחב טיר חרפא, והכווינו תוך זמן קצר מטוסי קרב שתקפו את המבנה. כוחות חטיבה 769 זיהו ותקפו משגרי רקטות במרחבים חולא וקלעת דבא, שבדרום לבנון.
 
מוקדם יותר היום, מטוסי קרב וכלי טיס של חיל האוויר תקפו כלי טיס בלתי מאויש מוכן לשיגור ומחבל של היחידה האווירית של חיזבאללה שפעל במרחב. בנוסף, הותקפו מבנים צבאיים ומחסן אמצעי לחימה של חיזבאללה במרחבים חנין, עייתא א-שעב, אל-חיאם ובליידא שבדרום לבנון.
בהמשך להתרעות שהופעלו בצפון הארץ בין השעות 19:27-19:44, זוהו מספר כטב"מים שחצו משטח לבנון. אחד מהם יורט, חלקם נפלו וגרמו לנזק, אין נפגעים.
23:11 | כוחות אוגדה 98 נלחמים בימים האחרונים במרחב חאן יונס, והחלו בפשיטה על המרחב בעקבות אינדיקציות מודיעיניות על תשתיות טרור נוספות, מעל ומתחת לקרקע.
 
בהכוונת מודיעין מדויק, צוות הקרב של חטיבה 7 ולוחמי יחידת יהל"ם איתרו בתוואי תת-קרקעי במרחב אמצעי לחימה ובניהם נשקים, מטענים ואמצעים לשהייה ממושכת.

בנוסף, כלי טיס של חיל האוויר תקפו בהכוונת מרכז האש האוגדתי, עשרות תשתיות טרור וחיסלו מחבלים, בניהם מחבל שהשתתף בטבח השבעה באוקטובר, ומפקדים בתחום ההנדסה והצליפה בחמאס.
23:00 | דובר צה"ל לתקשורת הזרה: "חמאס והגא"פ מנצלים את האוכלוסייה והתשתיות האזרחיות בעזה לטרור נגד ישראל".
20:13 | סקירה על תמונת המצב המודיעינית והיערכות בגזרה: הרמטכ"ל קיים הערכת מצב בפיקוד הצפון.
19:58 | בתקיפת המפקדה הצבאית בביה"ס 'אל-תבאעין': אומת חיסולם של לפחות 19 מחבלי חמאס וגא"פ.
14:13 | אמש (שישי), מטוסי קרב של חיל האוויר תקפו וחיסלו, בהכוונה מודיעינית של אמ"ן, את המחבל וליד אלסוסי, פעיל בזרוע הצבאית של ארגון הטרור חמאס וראש תחום במנגנון הביטחון הכללי של חמאס בדרום הרצועה.
 
אלסוסי היה שותף פעיל בניהול יצירת תמונת מודיעין, באמצעות הפעלת מקורות שונים ברצועה ופעל מול תנועת ההתנגדות של ארגון הטרור חמאס בתוך הרצועה.
צוותי הקרב של חטיבה 7, חטיבת הצנחנים ולוחמי יהל"ם, הפועלים תחת פיקוד אוגדה 98, מבצעים פשיטות ממוקדות על יעדי טרור על בסיס מידע מודיעיני.
 
במהלך היממה האחרונה הכוחות חיסלו עשרות מחבלים והשמידו עשרות תשתיות טרור.
כוחות אוגדה 162 ממשיכים להילחם במרחב רפיח, ובמהלך היממה האחרונה לוחמי חטיבת הנח"ל חיסלו מספר מחבלים ואיתרו אמצעי לחימה בבתי מגורים. כלי טיס תקף מחבלים שזוהו מתצפתים על הלוחמים בשטח והיוו איום על הכוחות. במהלך השבוע האחרון, כוחות חטיבת האש 215 חיסלו מספר מחבלים מארגוני הטרור השונים שהשתתפו בטבח השבעה באוקטובר.
05:38 | היום (שבת) כלי טיס של חיל האוויר תקף, בהכוונה מודיעינית של אמ"ן, שב"כ ופיקוד הדרום, מחבלים שפעלו במפקדה צבאית שמוקמה במתחם בית ספר 'אלתעבין' בסמוך למסגד במרחב דרג׳ תפאח, אשר משמש כמחסה לתושבי העיר עזה.
המפקדה שימשה את מחבלי חמאס למסתור וממנה תיכננו וקידמו פעולות טרור נגד כוחות צה"ל ואזרחי מדינת ישראל.
טרם התקיפה, ננקטו צעדים רבים בכדי לצמצם את הסיכוי לפגיעה באזרחים, לרבות שימוש בחימוש מדויק, אמצעי חוזי ומידע מודיעיני.ארגון הטרור חמאס מפר באופן שיטתי את הדין הבין לאומי ופועל מתוך מחסות אזרחיים, תוך שימוש באוכלוסייה כמגן אנושי לפעילות טרור.
########################11-08-24#####################################
22:49 | הרמטכ"ל, רא"ל הרצי הלוי, הגיע הערב (ראשון) לזירת פיגוע הירי בבקעת הירדן, בו נהרג אזרח ונפצע אזרח נוסף באורח בינוני.
 
20:17 | כלי טיס תקף חוליית מחבלים מחיזבאללה שזוהתה על ידי כוחות אוגדה 91 במרחב א-טייבה שבדרום לבנון.
 
בנוסף, מטוסי קרב תקפו מבנה צבאי באזור דרדרע'יה. בתום התקיפה זוהו פיצוצי משנה אשר העידו על הימצאות אמל"ח במבנה. כמו כן, הותקפו מבנים צבאיים ששימשו את ארגון הטרור חיזבאללה במרחבים כפר כילא ואל ג'יבין שבדרום לבנון.
בהמשך להתרעות שהופעלו בשעה האחרונה במרחב ערב אל-עראמשה, זוהו מספר שיגורים שחצו מלבנון ונפלו בשטחים פתוחים, אין נפגעים.
19:54 | תיעוד מהערכת מצב בשטח של מפקד פיקוד המרכז, מח"ט הבקעה והעמקים ומפקדים נוספים: 
 
תמונות מהערכת המצב:
19:09 | "צה"ל ימשיך לעמוד במוכנות גבוהה לכל תרחיש", אמר סגן הרמטכ"ל בבסיס נבטים בביקור בטייסת הביון, "יכולות מטוסי הביון המתקדמים של חיל האוויר ממחישים את המשמעות והחשיבות של יצירת יתרון יחסי על האויב".
17:47 | מפקד פיקוד המרכז, מח"ט הבקעה והעמקים, ראש מועצת בקעת הירדן ומפקדים נוספים בהערכת מצב בזירת הפיגוע.
17:19 | בית הדין הצבאי קיבל את בקשת התביעה הצבאית והאריך את מעצר החשודים עד יום שלישי לשם השלמת פעולות חקירה.
התביעה הצבאית הצהירה במעמד הדיון כי בכוונתה להעביר חומרי חקירה להגנה עוד טרם סיום החקירה, ובהמשך לכך קבע בית הדין כי חומרי החקירה העיקריים יועברו לידי ההגנה עד הדיון הבא, באופן שיאפשר להגנה לטעון בעניין התשתית הראייתית והאפשרות לבחון חלופת מעצר.
16:34 | צה"ל תקף מבנים צבאיים של חיזבאללה בדרום לבנון. כוחות צה"ל תקפו במהלך היום מבנים צבאיים של חיזבאללה במרחב אל עדייסא שבדרום לבנון.

זוהו מספר שיגורים שחצו משטח לבנון, זוהתה נפילה במרחב נטועה, אין נפגעים. כוחות צה"ל תקפו בארטילריה את מקורות הירי.
16:24 | מחבלים ביצעו ירי מרכב חולף לעבר מספר רכבים, בצומת מחולה שבכביש 90, במרחב חטיבת הבקעה והעמקים. כתוצאה מהפיגוע, נרצח אזרח ישראלי ונפצע אזרח נוסף אשר מטופל כעת על ידי צוותים רפואיים. כוחות צה"ל נמצאים במרדף אחר המחבלים, חוסמים צירים ומבצעים סריקות נרחבות במרחב.
16:00 | חטיבת המילואים 646 השלימה תרגיל המדמה לחימה בשטח אויב כחלק מסדרת תרגילים בפיקוד הצפון הכוללת לחימה בשטח סבוך, היתקלויות עם האויב והפעלת אש.

15:35 | התקבל דיווח על פיגוע ירי מרכב חולף במרחב צומת מחולה שבחטיבת הבקעה והעמקים.
10:41 | התביעה הצבאית ביקשה היום (ראשון) להאריך את מעצרם של החשודים בהתעללות החמורה בעצור הביטחוני עד ליום שלישי, לצורך ביצוע פעולות חקירה. התביעה הצבאית הודיעה כי אינה מתנגדת להפניית החשודים לתסקיר מעצר, אשר יבחן אם יש מקום להמליץ על שחרורם לחלופת מעצר.
08:46 | הבוקר (ראשון) תצפיתניות מאוגדת עזה זיהו חוליית מחבלים שיצאה מפיר מנהרה במרחב רפיח. כלי טיס של חיל האוויר תקף וחיסל את המחבלים.

כוחות אוגדה 98 תקפו במרחב ממנו נורו אתמול רקטות לכיסופים, ותקפו מבנה צבאי בשימוש מערך הירי הרקטי של חמאס.

צוותי הקרב של חטיבות הנח"ל וגבעתי ממשיכים לפעול במרחב רפיח בפיקוד אוגדה 162.

ביממה האחרונה כוחות חטיבת הנח"ל זיהו חוליית מחבלים נכנסת למבנה צבאי בסמוך לכוחות צה"ל, ובשיתוף פעולה עם חיל האוויר תקפו וחיסלו את החולייה.

ביממה האחרונה מטוסי קרב וכלי טיס של חיל האוויר תקפו כ-30 מטרות של חמאס ברצועה. בניהן מבנים צבאיים, עמדת נ"ט ומחסנים לאמצעי לחימה.

07:39 | עקב פעולות טרור רבות, ניצול המרחב ההומניטרי לפעילות טרור וירי תמ״ס לעבר מדינת ישראל משכונת אלג׳לאא, השהות במרחב זה הפכה מסוכנת. לכן, בעת הזו תתבצע התאמה של המרחב. ההתאמה הינה ביחס למידע מודיעיני מדויק לפיו ארגון הטרור חמאס מיקם תשתיות טרור באזור שהוגדר כמרחב הומניטרי.

האזהרה המוקדמת מתבצעת על מנת לצמצם את הפגיעה באוכלוסייה האזרחית ולהרחיק אותה ממרחב הלחימה.
צה״ל עומד לפעול בעוצמה כנגד ארגוני הטרור, ולכן קורא לאוכלוסיה שנותרה בשכונת אלג׳לאא להתפנות באופן זמני אל המרחב ההומניטרי המותאם.
פעולות הפינוי מתבצעות באמצעות הודעות SMS, הודעות קוליות מוקלטות, שיחות טלפון, שידורי מדיה בערבית וכרוזים.
צה״ל ימשיך לפעול נגד ארגון הטרור חמאס שעושה שימוש בתושבי עזה כמגן אנושי לפעילות ותשתיות הטרור שלו.
 
########################12-08-24#####################################
21:46 | בדקות האחרונות הפיץ חמאס פרסום בטלגרם הכולל הודעה בה הוא טוען כי בשני אירועים נפרדים נהרג חטוף ונפצעו שתי חטופות ע"י פעילי חמאס. בשלב זה אין לנו כל תימוכין מודיעיני שמאפשר להפריך או לאושש את טענות החמאס. אנחנו ממשיכים לבדוק ולברר את אמינות ההודעה ונעדכן בהקדם בכל מידע שיהיה לנו.
21:12 | לפני זמן קצר אירע פיגוע ירי בקלקיליה שבחטיבת אפרים. במהלכו מחבל ירה לעבר אזרח ישראלי ששהה בעיר, פצע אותו ושני פלסטינים נוספים.
הפצוע הישראלי פונה להמשך טיפול בביה"ח. כוחות צה"ל ביצעו מרדף אחר המחבל וחיסלו אותו סמוך לקלקיליה. צה"ל מדגיש שוב כי הכניסה לישראלים לשטחי A הינה מסוכנת ואסורה על פי חוק.
20:30 | דובר צה"ל, תא"ל דניאל הגרי: "לאורך הימים האחרונים אנחנו עוקבים אחר האויבים שלנו וההתפתחויות במזרח התיכון, בדגש על חיזבאללה וגם איראן. במקביל אנחנו תוקפים בלבנון בכל יום – גם היום. הגברנו את הסיורים והפטרולים של כלי חיל האוויר מעל שמי לבנון. זאת בכדי לגלות ולהסיר איומים".
"אנחנו ערים וקשובים למציאות בה נמצאים תושבי הצפון מזה זמן רב. המשימה שלנו היא להבטיח את ביטחונכם ולהחזיר אתכם לבתיכם. אנחנו נחושים לעשות הכל כדי להגן על ביטחון התושבים ולמנוע פגיעה באזרחים".
"אתמול, בשעות הצהריים, חוליית מחבלים רצחה אזרח ישראלי ופצעה אזרח נוסף בפיגוע ירי מרכב חולף סמוך לצומת מחולה. אנחנו משתתפים בצער המשפחה ומאחלים החלמה מהירה לפצוע. כוחות צה"ל מבצעים מרדף אחר המחבלים".
20:29 | התקבל דיווח על אירוע ירי באזור קלקיליה שבחטיבת אפרים.
18:56 | כלי טיס של חיל האוויר תקף משגר ששימש את חיזבאללה במרחב אל-ורדיה שבדרום לבנון. בנוסף, כלי טיס של חיל האוויר תקף בשעות הבוקר מבנים צבאיים של חיזבאללה במרחבים שיחין ואל-ג'בין שבדרום לבנון.

כמו כן, כוחות צה"ל תקפו בירי ארטילרי במרחבים ואדי חמול, רמיה ועייתא א-שעב שבדרום לבנון. זוהו מספר שיגורים שחצו משטח לבנון לעבר המרחבים רכס רמים, מטולה והר דב, אין נפגעים.
17:40 | הרמטכ"ל, רא"ל הרצי הלוי, קיים היום (שני) הערכת מצב ואישורי תוכניות בזירות השונות, בהשתתפות סגן הרמטכ"ל, ר' אמ"ן, ר' אמ"ץ, מפקד פיקוד הצפון, מפקד חיל האוויר, מפקד פיקוד העורף ומפקדים נוספים מפורום המטה הכללי.

הרמטכ"ל הדגיש את המשך המוכנות הגבוהה ומאמצי הערכות להתקפה ולהגנה.

15:20 | לאחר מחקר מודיעיני בצה"ל ובשב"כ, נחשפים שמותיהם של 12 מחבלים נוספים שחוסלו בתקיפה בשבת האחרונה (10.8.24) במפקדה הצבאית בבית הספר 'אל-תאבעין'. עד כה אומתה זהותם של 31 מחבלים שחוסלו בתקיפה.
12:28 | צה"ל רואה בחומרה רבה את פרסום פניהם של החשודים בהתעללות בנסיבות מחמירות בעצור ביטחוני, המהווים הפרה בוטה של צו איסור הפרסום של בית הדין הצבאי.מיד עם גילוי האירוע, בוצעה בדיקה מקיפה ופניה למערכות התקשורת מטעם דובר צה"ל, לשם הסרת התיעוד.
05:55 | הותר לפרסום שמו של חלל צה"ל אשר הודעה נמסרה למשפחתו. לאתר החללים, לחצו כאן. 
02:31 | בהמשך להתרעות שהופעלו בצפון הארץ בשעה האחרונה, זוהו כ-30 שיגורים שחצו משטח לבנון למרחב כברי, זוהו מספר נפילות בשטחים פתוחים. אין נפגעים. כוחות צה"ל תוקפים את מקורות הירי.
########################13-08-24#####################################
23:55 | היום (שלישי) בוצע ירי על ידי חמאס לעבר מרחב הציר ההומניטרי במרחב רפיח. הנסיעה והתיאומים בציר ההומניטרי נעצרו באופן זמני, זאת מאחר והמרחב מהווה שטח לחימה פעיל. פעילות טרור במרחבים הומניטריים ובריכוזי אוכלוסיה פוגעת בתיאומים ההומניטריים ובהפצת הסיוע לתושבי הרצועה. צה"ל באמצעות המתפ"ש ימשיך לפעול בהתאם לדין הבינלאומי על מנת לאפשר ולהקל את מתן הסיוע ההומניטרי לתושבי רצועת עזה.
22:30 | כלי טיס של חיל האוויר תקפו שני משגרי רקטות מוכנים לשיגור לעבר מדינת ישראל, במרחבים א-טירי וזבקין שבדרום לבנון.

בהמשך להתרעות שהופעלו במלכיה, זוהו כ-15 שיגורים שחצו משטח לבנון ונפלו בשטחים פתוחים, אין נפגעים.
19:06 | היום (שלישי) כלי טיס של חיל האוויר תקף במרחב ברעשית בדרום לבנון וחיסל שני מחבלים בחזית הדרום של ארגון הטרור חיזבאללה.

לוחמי חטיבת 'ההרים' בפיקוד הצפון תקפו מחבלי חיזבאללה, שהיו בעמדת תצפית במרחב הר דב, בתקיפת טנק. בנוסף, כוחות צה"ל תקפו מבנים צבאיים של חיזבאללה במרחבים שיחין ועלמא א-שעב לצד עמדת נ"ט במרחב עייתא א-שעב.
18:00 | תיעוד מסיכול מדויק: לוחמי גבעתי חיסלו כ-100 מחבלים ברפיח ביממות האחרונות
16:14 | זוהה שיגור אחד שחצה משטח רצועת עזה ונפל במרחב הימי במרכז הארץ. לא הופעלו התרעות על פי מדיניות. במקביל, זוהה שיגור נוסף שלא חצה לשטח הארץ.
12:25 | הלילה, כוחות חטיבת בנימין ומג"ב פעלו ברמאללה והרסו את דירותיהם של המחבלים חאלד חארוף ואיסר ברגותי, אשר ביצעו את פיגוע ירי בצומת המשטרה הבריטית ב-07.01.2024, בו נרצחו עמאר מנסור וד"ר לארה טאנוס ז"ל.
בנוסף, הכוחות עצרו עשרה מבוקשים במרחבי קלקיליה ובלעין שבחטיבת אפרים ובמרחבי חטיבות מנשה ושומרון.
 
בתקוע ובחלחול שבחטיבת עציון תחקרו הלוחמים עשרות חשודים ואיתרו אמצעי לחימה.
11:14 | בהמשך להתרעות על חדירת כלי טיס עוין שהופעלו במרחב הגליל העליון בשעה האחרונה, לוחמי ההגנה האווירית יירטו בהצלחה כלי טיס בלתי מאויש שחצה משטח לבנון. במקביל, יורט כלי טיס בלתי מאויש נוסף בשטח לבנון. אין נפגעים.
 
10:36 | התביעה הצבאית ביקשה היום (שלישי) להאריך את מעצרם של החשודים בהתעללות בעצור ביטחוני, במעצר בית מלא, עד ליום חמישי הבא, לשם מיצוי החקירה.
במהלך תקופה זו, על דעת ההגנה, יופנו החשודים לתסקיר מעצר ויועברו להגנה באופן הדרגתי חומרי חקירה. עם סיום החקירה, יתאפשר להגנה, ככל שתרצה, לקיים שימוע.
10:06 | אמש (שני) כלי טיס בהכוונת כוחות אוגדה 98 תקף את חוליית המחבלים ששיגרה רקטה למרחב עין השלושה, זמן קצר לאחר שביצעו את השיגור. בנוסף, הכוחות תקפו תשתיות טרור נוספות במרחב ממנו זוהה הירי.
 
לוחמי אוגדה 98 ממשיכים להילחם במרחב חאן יונס. במהלך היממה האחרונה איתרו הכוחות והשמידו מתחמי לחימה, תשתיות טרור וכן חיסלו מחבלים ממערך הירי הרקטי של חמאס לצד מחבלים נוספים.
במהלך פעילות לוחמי צוות הקרב של חטיבת הנח"ל בפיקוד אוגדה 162 במרחב רפיח, הכוחות איתרו אמצעי לחימה רבים בהם מטענים, ציוד לחימה וחומרי מודיעין. מטוס קרב של חיל האוויר תקף מטרות טרור במרחב ממנו זוהה ירי נ"ט לעבר הכוחות. באירוע לא היו נפגעים.
 
כוחות אוגדה 252 נלחמים במרכז הרצועה, ותקפו תשתיות טרור רבות בהם עמדות שיגור, עמדת צליפה, מבנים צבאיים ועמדות תצפית.
07:40 | לאחר קבלת הדיווח על פיגוע הירי במרחב קלקיליה אמש (שני), כוחות הביטחון קפצו לנקודה והחלו במרדף אחר המחבל שנמלט ברכבו. כוחות חטיבת אפרים חתרו למגע וחיסלו מטווח קצר את המחבל שביצע את הפיגוע.

נמצאו אמצעי לחימה ברכבו של המחבל.

צה"ל מדגיש שוב כי הכניסה לישראלים לשטחי A הינה מסוכנת ואסורה על פי חוק.
06:10 | אמש (שני), מטוסי קרב של חיל האוויר תקפו מבנים צבאים של ארגון הטרור חיזבאללה במרחבים כפר כילא, מרווחין ומיס אל-ג'בל. בנוסף, מטוסי קרב של חיל האוויר תקפו עמדת תצפית של הארגון במרחב עייתא א-שעב שבדרום לבנון.

########################14-08-24#####################################
22:48 | כלי טיס של חיל האוויר בהכוונת כוחות אוגדה 91, חיסל שני מחבלים שפעלו במרחב מרג'עיון, בשטח דרום לבנון.
בנוסף, מטוסי קרב תקפו מבנה צבאי המשויך לחיזבאללה, במרחב עייתא א-שעב. כמו כן, בוצע ירי ארטילרי למרחב רמיש.
 
בהמשך להתרעות שהופעלו לפני זמן קצר במרחב קריית שמונה, זוהו מספר שיגורים שחצו משטח לבנון ונפלו בשטחים פתוחים. אין נפגעים.
21:48 | אל"ם סיוון בלוך נכנס לתפקיד מפקד ביסל"ח - בית הספר למפקדי כיתות ומקצועות החי"ר (828), במקומו של אל"ם ישראל פרידלר.

19:48 | במהלך היום (רביעי) מטוסי קרב של חיל האוויר תקפו מבנים צבאיים של חיזבאללה במרחבים רב א-תלתין ובליידא שבדרום לבנון, ומשגר שכוון לשטח ישראל ששימש את הארגון במרחב חולא שבדרום לבנון.
כמו כן, כוחות צה"ל תקפו מבנה צבאי של הארגון במרחב א-נקורה שבדרום לבנון.
 
19:04 | הרמטכ"ל בציר פילדלפי: "חמאס צריך לדעת שכל יום שהוא מחזיק את החטופים, יהיה מר יותר".

18:01 | בתום 12 שעות מבצע בחטמ"ר הבקעה והעמקים: חוסלו מחבלים בחילופי ירי ובתקיפה אווירית, בהם מבוקש.

14:03 | כוחות צה"ל, משטרת ישראל, מג"ב ושב"כ פעלו ביומיים האחרונים במרחב התפר של חטיבת אפרים ובפרט בכפר חבלה, למניעת הסתננויות ולסיכול טרור.

במהלך המבצע, הלוחמים סרקו אחר אמצעי לחימה והחרימו אקדח, רובה קרלו ו120,000 ש"ח של כספי טרור.

בנוסף, הכוחות עצרו חמישה מבוקשים, אין נפגעים לכוחותינו.

כוחות הביטחון ימשיכו לפעול לסיכול טרור וכנגד הסתננויות דרך גדר התפר.

12:19 | מטוסי קרב של חיל האוויר תקפו מבנה צבאי של חיזבאללה במרחב עייתא א-שעב שבדרום לבנון.
בהמשך להתרעה שהופעלה במרחב מנרה בשעה 10:54, זוהו מספר שיגורים שחצו משטח לבנון ונפלו בשטח פתוח, אין נפגעים.
בהמשך להתרעה על חדירת כלי טיס עוין בשעה 10:53 במרחב הגליל המערבי, מדובר בזיהוי שווא.
 
09:00 | לוחמי צוות הקרב של חטיבת הנח"ל ממשיכים להילחם במרחב תל סולטאן ברפיח.

ביממה האחרונה הלוחמים חיסלו מספר מחבלים חמושים ואיתרו אמצעי לחימה רבים, בהם מחסניות, רימונים, קליעים, מטענים ועוד.

צוותי הקרב של אוגדה 252 ממשיכים לבצע פשיטות, להשמיד תשתיות טרור ולחסל מחבלים במרכז הרצועה. כוחות הנדסה בצוות הקרב של חטיבת 'ירושלים' (16) השמידו עמדות צליפה ותצפית ותשתיות טרור של חמאס.

צוותי הקרב של חטיבות 7 והצנחנים ממשיכים בלחימה בחאן יונס.

במהלך היממה האחרונה, חיל האוויר תקף למעלה מ-40 מטרות טרור ברצועת עזה. מטוסי קרב תקפו תשתיות טרור של חמאס, ביניהן מבנים מהם נורו טילי נ"ט ומחבלים אשר היוו איום על כוחותינו.

08:47 | כלי טיס תקף מספר מחבלים חמושים במרחב הכפר טמון במסגרת המבצע בחטיבת הבקעה והעמקים.
08:34 | מטוסי קרב תקפו אמש (שלישי), משגר ומבנה צבאי של חיזבאללה במרחבים כפר כילא וא-טירי שבדרום לבנון.

08:02 | לאחר שחמאס ירה אתמול (שלישי) רקטות למרכז הארץ, כלי טיס של חיל האוויר, בהכוונת אוגדה 98, תקף מטרות טרור במרחב ממנו נורו הרקטות. השיגורים בוצעו ממרחב הציר ההומניטרי בחאן יונס. זוהי דוגמה נוספת לאופן שבו ארגון הטרור חמאס מציב את נכסיו בסמוך למבנים ואוכלוסיה אזרחית, תוך ניצולה כמגן אנושי. התקיפות בוצעו בסמוך למרחב השיגור, מחוץ לציר ההומניטרי.

07:35 | כוחות הביטחון פתחו במבצע לסיכול טרור במרחב הכפרים טובאס וטמון שבחטיבת הבקעה והעמקים. עד כה הכוחות חיסלו מחבל ופגעו במחבלים נוספים במהלך חילופי ירי, עצרו מבוקשים ואיתרו והחרימו אמצעי לחימה. הכוחות ממשיכים לפעול במרחב, פרטים נוספים בהמשך.
07:00 | בדיקת צופרים של פיקוד העורף תתקיים היום (רביעי) בשעה 11:05 ביסוד המעלה. אם תופעל התרעת אמת, תישמע אזעקת צבע אדום נוספת. במקביל, תופץ התרעה גם בישומון פיקוד העורף ובאמצעי ההתרעה משלימים.
מידע נוסף ניתן למצוא במוקד פיקוד העורף בטלפון 104, באמצעות מסרוני וואטסאפ לטלפון 052-9104104, בפורטל הלאומי בכתובת: oref.org.il וברשתות החברתיות. בנוסף, בשעות הבוקר עתיד להתקיים תרגיל צבאי בגזרת החוף הצפונית במרחב הימי ומפרץ חיפה, במסגרתו תורגש תנועה ערה של כלי שיט וגורמי בטחון במרחב.
06:00 | תרגיל צבאי של פיקוד העורף יתקיים היום (רביעי) משעות הבוקר ועד שעות אחר הצהריים במרחב לוד. במסגרת התרגיל תורגש תנועה ערה של כלי רכב של כוחות הביטחון, אין חשש לאירוע בטחוני. נדגיש כי התרגיל נקבע מראש, כחלק מתכנית התרגילים השנתית של צה״ל לשנת 2024.
00:48 | בהמשך להתרעה שהופעלה בשעה 0:34 בקיבוץ חולית, מדובר בזיהוי שווא.
########################15-08-24#####################################
22:55 | בשעות הערב, עשרות אזרחים ישראלים, חלקם רעולי פנים, נכנסו לכפר ג'ית שבשומרון הציתו רכבים ומבנים בכפר, יידו אבנים והשליכו בקבוקי תבערה. כוחות צה"ל ומג"ב קפצו לכפר תוך דקות לאחר קבלת הדיווח, השתמשו באמצעים לפיזור הפגנות וירי לאוויר, והוציאו את האזרחים הישראלים מהכפר.
כוחות הביטחון עצרו אזרח ישראלי אחד שהועבר להמשך טיפול משטרת ישראל.
נבדק הדיווח אודות פלסטיני שנהרג במהלך האירוע.
בעקבות האירוע החמור נפתחה חקירה משותפת של צה״ל, שב"כ ומשטרת ישראל.
צה"ל מגנה אירועים מסוג זה ואת הפורעים, אשר פוגעים בביטחון, החוק והסדר, ומסיטים את צה"ל וכוחות הביטחון ממשימתם העיקרית לסכל טרור ולהגן על ביטחון התושבים.
21:19 | בפעילות משותפת של יחידת הגדעונים, צה"ל ושב"כ בקלקיליה שבחטיבת אפרים, נעצר היום (מישי), מחבל תושב קלקיליה, שהיה חלק מחוליית הטרור של המחבל טארק דאוד, שביצעה השבוע פיגוע בקלקיליה בו נפצע אזרח ישראלי.
מחקירה ראשונית בשב"כ, המחבל שנעצר קושר עצמו לפיגוע ומודה כי העביר את המודיעין אודות הימצאות ישראלי במוסך בקלקיליה לטובת ביצוע הפיגוע.
צה״ל שב ומדגיש כי כניסת ישראלים לשטחי A מסוכנת ואסורה על פי חוק.
19:42 | מטוסי קרב תקפו בשעות האחרונות מבנים צבאיים של חיזבאללה במרחבים יארון ועייתא א-שעב שבדרום לבנון.

בנוסף, כוחות צה"ל תקפו בארטילריה במרחב דיר מימס שבדרום לבנון.
בהמשך להתרעות שהופעלו בגליל העליון בשעה 18:21 על חדירת כלי טיס עוין, מדובר בזיהוי שווא.
כמו כן, בשעות האחרונות זוהו מספר שיגורים שחצו מלבנון, חלקם יורטו, השאר נפלו בשטחים פתוחים, אין נפגעים.
18:30 | הגנה על הגבול, פינוי פצועים תחת אש ושת"פ עם כוחות היבשה: הושלם תרגיל בזירה הימית הצפונית - צפו בתיעוד.
15:59 | כוחות יחידת יהל"ם וגדוד 605 פועלים בחודש האחרון על ציר פילדלפי ברפיח.

הכוחות מאתרים ומשמידים תשתיות תת-קרקע וטרור.

במסגרת הפעילות ההנדסית השמידו הכוחות כ-50 תוואים תת-קרקעים של חמאס.
15:34 | בהמשך לתמונה שפורסמה על ידי חמאס בדקות האחרונות, מדובר על חטוף שנרצח וגופתו הוחזרה במבצע של צה"ל ושב"כ בסוף נובמבר. המשפחה הרלוונטית עודכנה על ידי נציגי צה"ל.
15:27 | בהמשך להתרעה שהופעלה בשעה 14:10 במרחב רמת הגולן, יורטה מטרה אווירית חשודה שחצתה מלבנון, אין נפגעים. בנוסף, זוהו כחמישה שיגורים שחצו ונפלו בשטחים פתוחים סמוך למרחב שמיר, הופעלה התרעה בשטחים פתוחים על פי מדיניות, אין נפגעים. בהמשך להתרעות שהופעלו בשעה 14:29 במרחב הגליל העליון, זוהו כ-20 שיגורים שחצו מלבנון, רובם יורטו, זוהו מספר נפילות במרחב, מרביתם בשטחים פתוחים. אין נפגעים.
15:17 | בהמשך להתרעה שהופעלה במרחב כרם שלום, מדובר בזיהוי שווא.
14:43 | במהלך הלילה הכוחות פעלו במבצע חטיבתי בואדי סימן, קלקס וחברון שבחטיבת יהודה, עצרו שני מבוקשים, תחקרו עשרות חשודים והחרימו אמצעי לחימה.

בבית ענון ובאל פאוור שבגזרת החטיבה נעצרו שלושה מבוקשים נוספים. במהלך הלילה כלי טיס של חה"א תקף וחיסל שני חמושים שסיכנו את הכוחות שפעלו במרחב שכם שבחטיבת שומרון.

במהלך השבוע הכוחות פעלו במספר מבצעים. בהם מבצע במרחב התפר שבחטיבת אפרים ומבצע נוסף בחטיבת הבקעה והעמקים, בהם חוסלו מחבלים מהאוויר וחיסולים פנים אל פנים, נעצרו מבוקשים והוחרמו כספי טרור ואמצעי לחימה רבים.

כמו כן, בפעילות ברמאללה הרסו הלוחמים את דירות המחבלים שביצעו את הפיגוע בצומת המשטרה הבריטית ב-07/01/2024.

הכוחות פעלו במהלך השבוע למעצר של כ-50 מבוקשים, החרמה של מעל 10 נשקים ומעל 200,000 ש"ח כספי טרור. נעצרו מתחילת המלחמה מעל 4,850 מבוקשים ברחבי פיקוד המרכז, מעל 1,960 מהם משויכים לחמאס.

12:13 | בהמשך להתרעה שהופעלה בשעה 11:52 במרחב אלקוש, מדובר בזיהוי שווא.
10:56 |  אל"ם גל ריץ' נכנס לתפקיד מפקד חטיבת "עציון", במקומו של אל"ם איתי מטק אשר שירת בתפקיד במהלך השנתיים האחרונות וייכנס בקרוב לתפקידו כרמ"ח תכנון מבצעים באגף המבצעים.

09:56 | ברפיח, צוותי הקרב של חטיבות גבעתי והנח"ל, בפיקוד אוגדה 162 בשיתוף עם חיל האוויר, חיסלו כ-20 מחבלים שהיוו איום על כוחותינו בתקיפות של כלי טיס במרחב והשמידו מבנה במרחב בו מוקם פיר מנהרה.

בח'אן יונס, בפעילות משותפת של חיל האוויר ומרכז האש של אוגדה 98, כלי טיס תקפו וחיסלו מספר מחבלים שפעלו במחסן אמצעי לחימה של חמאס.

בתקיפה נוספת מהאוויר, חוסל מחבל גא"פ בדרג הטקטי, שעסק בשיגורים לעבר כוחותינו ולמרחב עוטף עזה.

במרכז הרצועה, כוחות אוגדה 252, ממשיכים בפעילות במרחב המסדרון ובפעילות משותפת עם חיל האוויר. הכוחות חיסלו חוליית מחבלים והשמידו מחסן אמצעי לחימה.

בתקיפות חיל האוויר ביממה האחרונה הושמדו יותר מ-30 תשתיות טרור של חמאס, בהם מבנים ממולכדים, תשתיות תת-קרקעיות ומחסנים של אמצעי לחימה.

09:06 | בהמשך להתרעות שהופעלו במהלך הלילה במרחב הגליל המערבי, לוחמי ההגנה האווירית יירטו בהצלחה כלי טיס בלתי מאויש שחצה משטח לבנון.

06:54 | כוחות צה"ל פעלו הלילה לסיכול טרור בשכם שבחטיבת שומרון. במהלך הפעילות, מחבלים ירו לעבר הכוחות וזרקו לעברם מטענים. הכוחות הגיבו בירי וזוהו פגיעות.
בנוסף, כלי טיס של חיל האוויר תקף וחיסל שני חמושים שסיכנו את הכוחות שפעלו במרחב.
במקביל, כוחות הביטחון אבטחו הלילה כניסת מתפללים לקבר יוסף בשכם.
########################16-08-24#####################################
19:41 | מטוסי קרב של חיל האוויר תקפו לפני זמן קצר מבנים צבאיים ששימשו את חיזבאללה במרחבים מארון א-ראס ועייתא א-שעב שבדרום לבנון.

בהמשך להתרעות שהופעלו מוקדם יותר היום במרחב הגליל העליון, שוגר מיירט לעבר מטרה אווירית חשודה שחצתה משטח לבנון, התרעות על ירי רקטות וטילים הופעלו בעקבות חשש לנפילת שברי מיירט. אין נפגעים.
בנוסף, מוקדם יותר היום זוהה שיגור שחצה משטח לבנון לעבר מרחב נטועה ונפל בשטח פתוח, אין נפגעים.
17:58 | בהמשך להתרעות שהופעלו על חדירת כלי טיס עוין בצפון רמת הגולן, זוהו שתי מטרות אוויריות חשודות שחצו משטח לבנון לעבר המרחב, אחת מהמטרות יורטה על ידי לוחמי ההגנה האווירית, מטרה אווירית נוספת נפלה במרחב קלע, אין נפגעים.
שריפה פרצה במרחב קלע כתוצאה מנפילת שברי מיירט, כוחות כיבוי פועלים כעת במקום.
17:30 | חיל האוויר תרגל אתמול (חמישי), תדלוק אווירי של מטוסי קרב במרחב האווירי של ישראל.

12:57 | כלי טיס של חיל האוויר תקף, בהכוונת חטיבת האש של אוגדה 91, מבנה צבאי בו פעלו מחבלים של חיזבאללה במרחב עיתרון שבדרום לבנון. בנוסף, כוחות צה"ל תקפו בארטילריה במרחבים בליידא וכפר כילא שבדרום לבנון.

מוקדם יותר היום אותר כטב"ם איסוף במרחב בית ג'אן, אין נפגעים. האירוע מתוחקר.
10:04 | עקב פעולות טרור רבות, ניצול המרחב ההומניטרי לפעילות טרור וירי תמ"ס לעבר מדינת ישראל בשכונות בצפון חאן יונס, השהות במרחב זה הפכה מסוכנת. לכן, בעת הזו תתבצע התאמה של המרחב. ההתאמה הינה ביחס למידע מודיעיני מדויק לפיו חמאס מיקם תשתיות טרור באזור שהוגדר כמרחב הומניטרי.
האזהרה המוקדמת מתבצעת על מנת לצמצם את הפגיעה באוכלוסייה האזרחית ולהרחיק אותה ממרחב הלחימה. צה"ל עומד לפעול בעוצמה כנגד ארגוני הטרור, ולכן קורא לאוכלוסייה שנותרה בשכונות הצפוניות של חאן יונס וכן במזרח דיר אל בלח להתפנות באופן זמני אל המרחב ההומניטרי המותאם.

פעולות הפינוי מתבצעות באמצעות הודעות SMS, הודעות קוליות מוקלטות, שיחות טלפון, שידורי מדיה בערבית וכרוזים. צה"ל ימשיך לפעול נגד חמאס שעושה שימוש בתושבי עזה כמגן אנושי לפעילות ותשתיות הטרור שלו.
09:14 | כוחות אוגדה 98 הפועלים במרחב ח'אן יונס תקפו אמש בארטילריה את המרחב ממנו שוגרו רקטות אתמול (חמישי) לכיסופים. לוחמי צוות הקרב של חטיבת הצנחנים פשטו על מבנה במרחב ואיתרו בו אמצעי לחימה, בהם טילי כתף ומטענים.

בפעילות משותפת של חיל האוויר ומרכז האש של האוגדה, כלי טיס תקפו וחיסלו מספר מחבלים, בהם מפעילי רחפנים ומחבלים שירו לעבר כוחותינו ולשטח הארץ במהלך המלחמה.

כוחות זרוע הים תקפו וחיסלו מספר מחבלים שהיוו איום על לוחמי צה"ל שפעלו במרכז הרצועה. בתקיפה משותפת של חיל האוויר והחטיבה הדרומית באוגדת עזה, כלי טיס תקפו וחיסלו מחבל מחמאס אשר קידם מתווי טרור נגד כוחותינו במהלך המלחמה.

במרכז הרצועה, לוחמי צוות הקרב של חטיבת 'הראל' (10) איתרו ביממה האחרונה פירי מנהרות וחיסלו באמצעות רחפן מספר מחבלים שפעלו בסמוך לכוחות.

בתקיפות חיל האוויר הושמדו ביממה האחרונה כ-30 מטרות ברחבי הרצועה, בהן מבנים צבאיים, חוליות מחבלים ותשתיות טרור נוספות.

07:09 | במהלך הלילה, מטוסי קרב של חיל האוויר תקפו מבנים צבאיים של חיזבאללה במרחב הכפר כילא.

בנוסף, הכוחות צה"ל תקפו בארטילריה במרחבים רמיש ורמיה שבדרום לבנון.
00:46 | בהמשך להתרעות שהופעלו בצפון רמת הגולן, שוגר מיירט לעבר מטרה אווירית חשודה שהתבררה כמטרת שווא, האירוע הסתיים.
########################17-08-24#####################################
23:37 | בפעילות משותפת של צה"ל ושב"כ, כלי טיס תקף מהאוויר רכב בג'נין שבחטיבת מנשה, בו חוסלו שני פעילי חמאס בכירים.

המחבל אחמד אבו ערה מעקאבה, שהיה מעורב בפיגועים נוספים. כמו כן, שימש כגורם בכיר המעורב בייצור של מטענים למטרות טרור.
בנוסף, המחבל ראפת דואסי מסילת אלחרתיה, בכיר בתשתית החמאס הצבאית במרחב ג'נין.
השניים עלו בחקירת השב"כ של יאסין ע'נאם שנעצר על ידי שב"כ וצה"ל, כמי שהיו מעורבים בתכנון הפיגוע שבוצע בתאריך 11.08.2024 בבקעת הירדן, בו נרצח יהונתן דויטש ז"ל.
22:40 | הותר לפרסום שמו של חלל צה"ל אשר הודעה נמסרה למשפחתו. לאתר החללים, לחצו כאן.
21:11 | כלי טיס תקף מהאוויר חוליית מחבלים במרחב ג'נין שבחטיבת מנשה.
20:15 | הותר לפרסום שמו של חלל צה"ל אשר הודעה נמסרה למשפחתו. לאתר החללים, לחצו כאן.
19:59 | מוקדם יותר היום מטוסי קרב של חיל האוויר תקפו מבנים צבאיים ששימשו את חיזבאללה במרחבים עיתרון, עייתא א-שעב ואל מטמורה שבדרום לבנון.

בהמשך להתרעה שהופעלה על חדירת כלי טיס עוין במרחב קלע, לוחמי ההגנה האווירית ירטו בהצלחה מטרה אווירית חשודה שחצתה משטח לבנון, אין נפגעים.
בהמשך להתרעות שהופעלו במרחבים שתולה ונטועה, זוהו כחמישה שיגורים שחצו משטח לבנון ונפלו בשטח פתוח, אין נפגעים.
17:20 | מוקדם יותר היום מטוסי קרב של חיל האוויר תקפו מבנים צבאיים ששימשו את ארגון הטרור חיזבאללה במרחבים מרכבא, רמיה וכפר חמאם שבדרום לבנון.
בנוסף, צה"ל תקף בירי ארטילרי במרחבים א-טירי, יעטר, לבונה וחנין שבדרום לבנון.

14:47 | צה"ל תקף מוקדם יותר היום באמצעות כלי טיס של חיל האוויר את המחבל, חסין אבראהים כאסב במרחב צור, אשר שימש כמפקד כוח ביחידת רדואן של חיזבאללה.

13:01 | בהמשך להתרעות שהופעלו לפני זמן קצר במרחב איילת השחר, זוהו כ-55 שיגורים שחצו משטח לבנון, חלקם נפלו בשטחים פתוחים, אין נפגעים. כתוצאה מהשיגורים התפתחו מספר שריפות במרחב, כוחות כיבוי פועלים כעת במקום.
מוקדם יותר היום לוחם צה"ל נפצע באורח קשה ולוחם נוסף נפצע באורח קל כתוצאה משיגור שחצה משטח לבנון ונפל במרחב משגב עם, הלוחמים פונו לקבלת טיפול רפואי בבית חולים, משפחותיהם עודכנו.
10:30 | כוחות אוגדה 252 חיסלו במרכז הרצועה מספר מחבלים, בהם מחבל שביצע ירי לעבר כוח צה"ל שפעל במרחב, לא היו נפגעים לכוחותינו. זמן קצר לאחר השיגורים, כלי טיס של חיל האוויר תקף וחיסל את המחבל.
בנוסף, כוחות זרוע הים תקפו במהלך היממה האחרונה מספר מחבלים שהיוו איום על הכוחות במרחב.

צוותי הקרב החטיבתיים בפיקוד אוגדה 98 הרחיבו במהלך היממה האחרונה את הפעילות במרחב חאן יונס וחיסלו מחבלים חמושים במרחב, איתרו והשמידו עשרות תשתיות טרור ששימשו את חמאס במרחב. כמו כן, כלי טיס של חיל האוויר חיסל, בהכוונת מרכז האש של האוגדה את המחבלים שביצעו את הירי למרחב נירים אתמול (שישי).

כוחות אוגדה 162 ממשיכים לפעול במרחב תל סולטאן שברפיח, במהלך היממה האחרונה חוסלו מחבלים והותקפו מספר תשתיות טרור.

מטוס קרב של חיל האוויר, בשיתוף כוחות אוגדת עזה תקף אמש (שישי) משגר שממנו בוצעו שיגורים לעבר מרחב רעים אתמול בשעות הערב, לא היו נפגעים.

במהלך היממה האחרונה, מטוסי קרב וכלי טיס של חיל האוויר תקפו כ-40 מטרות טרור, בין המטרות שהותקפו, מבנים צבאיים, מחסני אמל"ח ועוד.

7:45 | מטוסי קרב של חיל האוויר תקפו אמש (שישי), מבנים צבאיים של חיזבאללה במרחבים חנין ומארון א-ראס שבדרום לבנון. בנוסף, במהלך הלילה הותקף מחסן אמצעי לחימה של הארגון במרחב נבטיה.
צה"ל תקף בירי ארטילרי במרחבים רמיש, לבונה, כפר שובא ועייתא א-שעב שבדרום לבנון.

########################18-08-24#####################################
21:37 | מטוסי קרב של חיל האוויר תקפו משגר של חיזבאללה במרחב קבריחא שבדרום לבנון, ממנו בוצעו שיגורים לעבר מרחב הגליל העליון.

בהמשך להתרעות שהופעלו במרחב שתולה בשעה 19:50, זוהה שיגור אחד שחצה משטח לבנון. אין נפגעים.
18:15 | בעקבות אינדיקציות מודיעינית על פעילות טרור ושיגורים לעבר שטח הארץ מהמרחב ההומניטרי, כוחות אוגדה 98 הרחיבו ביממה האחרונה את הפעילות האוגדתית ברצועת עזה, בליווי מעטפת אש במסגרתה הושמדו עשרות תשתיות טרור וחוסלו חוליות מחבלים.

צק"ח 7 הרחיב את הפעילות לפאתי דיר אל בלאח, לאחר חיסול של עשרות מחבלים והשמדת תוואי תת-קרקע בצפון חאן יונס.
צק"ח צנחנים הרחיב את הפעילות למערב חאן יונס ושכונת ׳חמד׳ במקביל לחקר ואיתור תוואי תת-קרקע נוספים.
17:56 | לוחם מגדוד 202, חטיבת הצנחנים, נפצע באורח קשה בקרב בדרום רצועת עזה. הלוחם פונה לקבלת טיפול רפואי בבית חולים ומשפחתו עודכנה.
16:19 | התקבל דיווח על מחבל שתקף אזרח ישראלי וגנב את נשקו באזור התעשייה בראון שבחטיבת שומרון, כוחות רבים פתחו במרדף אחר המחבל.
15:41 | כלי טיס תקף חוליית מחבלים מחיזבאללה שפעלה במרחב שבעא שבדרום לבנון.
 
בתקיפה נוספת במרחב שבעא, מטוסי קרב תקפו והשמידו מחסן אמצעי לחימה ששימש את חיזבאללה.
בנוסף, הותקפו מהאוויר מחסן אמל״ח ומבנה צבאי של הארגון במרחבים עייתא א-שעב ואל-מטמורה והושמד משגר ששימש את הארגון במרחב א-טירי שבדרום לבנון.
09:31 | כוחות אוגדה 98 ממשיכים להעמיק את הפעולה במרחב חאן יונס ובפאתי דיר אל בלאח.
 
מטוסי קרב תקפו מטרות במרחב ממנו זוהו השיגורים שחצו שלשום (שישי) לעבר מרחב נירים ותקפו והשמידו משגרים טעונים מוכנים לשיגור במרחב חאן יונס.
 
ביממה האחרונה הכוחות חיסלו מחבלים ואיתרו אמצעי לחימה, בהם רימונים, נשקים מסוג 'קלאצ׳ינקוב' ומטענים.
אוגדה 162 ממשיכה לפעול במרחב רפיח מעל ומתחת לקרקע. כוחות חטיבת הנח"ל חיסלו מחבלים חמושים, תקפו תשתיות טרור ואיתרו אמצעי לחימה בהם מקלע, נשקים מסוג 'קלאצ׳ניקוב', רימונים וציוד צבאי.
########################19-08-24#####################################
22:12 | מטוסי קרב של חיל האוויר תקפו מספר מחסני אמל"ח של חיזבאללה במרחב בקעא שבעומק לבנון. לאחר התקיפות זוהו פיצוצי משנה המעידים על הימצאות אמצעי לחימה רבים במחסנים שהותקפו.
 
בנוסף, כלי טיס של חיל האוויר תקף במרחב דיר קאנון שבדרום לבנון וחיסל את חסין עלי חסין, מחבל מרכזי ביחידת הרקטות והטילים במרחב יארין של ארגון הטרור חיזבאללה.
 
כמו כן, כוח צה"ל מאוגדה 91 זיהה מוקדם יותר היום חוליית מחבלים פועלת במבנה צבאי של ארגון הטרור חיזבאללה במרחב א-טייבה שבדרום לבנון. בסגירת מעגל מהאוויר, מטוסי קרב תקפו את המבנה בו פעלו המחבלים.
19:48 | הותר לפרסום שמו של חלל צה"ל אשר הודעה נמסרה למשפחתו. לאתר החללים לחצו כאן. 
18:47 | לאור הערכת המצב והיקף פעילות הכוחות בסדיר ובמילואים, וכחלק מתהליך שמתכנן צה"ל להגדלת מאגר המשרתים, הנחה שר הביטחון לקרוא בחזרה לשירות למי שהיו אנשי מילואים וקיבלו פטור משירות בעבר בשל צמצום כוחות, ועודם בגילים המחייבים בשירות.
במסגרת זו, ולאחר שהושלמה ההיערכות לכך, החלו בצה"ל בפניה למועמדים הרלוונטיים ששירתו במערכים החיוניים. מי שימצאו מתאימים לחזרה מפטור, ישובצו לשירות ביחידות השונות בהתאם לצורך המבצעי.
18:25 | פורום המטה הכללי קיים היום (שני), יום מוכנות לחזית הצפונית בראשות הרמטכ"ל, רא"ל הרצי הלוי, ובהשתתפות סגן הרמטכ"ל, ר' אמ"ן, ר' אמ"ץ, מפקד פיקוד הצפון, מפקד חיל האוויר ומפקדים נוספים.

16:00 | בפעילות צק"ח 7 בחאן יונס: הושמדה מנהרה תת-קרקעית של כקילומטר וחצי - צפו בתיעוד.
14:31 | הותר לפרסום שמו של חלל צה"ל אשר הודעה נמסרה למשפחתו. לאתר החללים, לחצו כאן.
13:31 | מטוסי קרב של חיל האוויר תקפו מבנים צבאיים של חיזבאללה במרחבים עייתא א-שעב וחנין.
מוקדם יותר היום, כלי טיס של חיל האוויר תקף חוליית מחבלים של הארגון במרחב חולא שבדרום לבנון, כמו כן, הותקף משגר במרחב עייתא א-שעב שבדרום לבנון.

11:56 | כוחות אוגדה 98 הכווינו תקיפות אוויריות במהלכן כלי טיס של חיל האוויר תקפו וחיסלו את המחבל של חמאס שביצע את השיגורים אמש (ראשון), מדרום הרצועה לעין השלושה.

בפעילות במרחב תל סולטאן שברפיח, צוותי הקרב החטיבתים בפיקוד אוגדה 162 חיסלו ביממה האחרונה עשרות מחבלים במרחב, איתרו אמצעי לחימה והשמידו תשתיות טרור רבות מעל ומתחת לקרקע.

אתמול (ראשון) מחבל ביצע ירי נ"ט לעבר הכוחות ובסגירת מעגל מהירה בשיתוף חיל האוויר חיסלו את המחבל.

אוגדה 252 ממשיכים לפעול במסדרון מרכז הרצועה, תקפו וחיסלו באמצעות מטוס קרב של חיל האוויר מסתור ובו שהו שני מחבלים בחמאס וכן מפקדה ובית פעיל של חמאס.

אתמול (ראשון), חמאס ביצע שיגורים מדרום הרצועה לעבר שטח הארץ, בסמוך לשני בתי ספר, בית קברות ובית חולים שדה ששימש את האוכלוסייה האזרחית ברצועת עזה.

חמאס מפר באופן קבוע את הדין הבין לאומי, תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל.

במהלך היממה האחרונה, חיל האוויר תקף למעלה מ-45 מטרות טרור ברצועת עזה.

11:26 | כוחות צה"ל פעלו הלילה בכפר באקה שבחטיבת אפרים ומיפו את ביתו של המחבל שביצע את הפיגוע אתמול (ראשון) באזור התעשייה בראון, בו נרצח גדעון פרי ז"ל. בנוסף, הכוחות איתרו ותפסו אמש את הרכב ששימש את המחבל להימלטות מזירת הפיגוע.
במהלך הלילה עצרו לוחמי צה"ל, שב״כ ומג"ב תשעה מבוקשים ברחבי יהודה ושומרון. בחברון שבחטיבת יהודה הכוחות עצרו שני מבוקשים והחרימו רובה מסוג 'M-16', בבית תאמר ובתקוע שבחטיבת עציון נעצרו חמישה מבוקשים נוספים. ברמאללה שבבנימין נעצרה מבוקשת שהסיתה לטרור ובשכם נעצר מבוקש נוסף.

08:03 | בדיקות צופרים של פיקוד העורף יתקיימו היום (שני) בשעה 10:05 באילניה, בשעה 12:05 בכפר זיתים, בשעה 14:05 בארבל ובשעה 16:05 בבית רימון.
אם תופעל התרעת אמת, תישמע אזעקה עולה ויורדת נוספת. במקביל, תופץ התרעה גם בישומון פיקוד העורף ובאמצעי ההתרעה משלימים.
מידע נוסף ניתן למצוא במוקד פיקוד העורף בטלפון 104, באמצעות מסרוני וואטסאפ לטלפון 052-9104104, בפורטל הלאומי וברשתות החברתיות.
07:16 | בהמשך להתרעות על חדירת כלי טיס עוין שהופעלו במרחב הגליל המערבי, זוהו מספר מטרות אוויריות חשודות שחצו משטח לבנון. לוחמי ההגנ"א ירטו בהצלחה את חלקן, חלק מהמטרות נפלו במרחב יערה.
06:01 | אמש (ראשון) מטוסי קרב של חיל האוויר תקפו מבנים צבאיים של חיזבאללה במרחבים עייתא א-שעב, בית ליף וחולא שבדרום לבנון.

00:16 | בהמשך לפיגוע באזור התעשיה בראון שבחטיבת שומרון, כוחות רבים של צה"ל, בהם כוחות מיוחדים, פועלים כרגע במרחב. הם מבצעים חסימות וממשיכים במרדף אחר המחבל.

"מדובר בפיגוע קשה מאוד", אמר מפקד פיקוד המרכז, אלוף אבי בלוט, בזירת הפיגוע, "נפגשתי עם המפקדים ועם ראש מועצת קדומים בזירה ואני מבקש לשלוח תנחומים למשפחת פרי ולהשתתף בצערה. אנחנו במרדף אחר המחבל הנפשע ובמהרה נבוא איתו חשבון. במקביל, נתחקר לעומק כדי ללמוד ולנסות למנוע אירועים דומים בעתיד".

 
########################20-08-24#####################################
22:12 | מטוסי קרב של חיל האוויר תקפו מספר מחסני אמל"ח של חיזבאללה במרחב בקעא שבעומק לבנון. לאחר התקיפות זוהו פיצוצי משנה המעידים על הימצאות אמצעי לחימה רבים במחסנים שהותקפו.
 
בנוסף, כלי טיס של חיל האוויר תקף במרחב דיר קאנון שבדרום לבנון וחיסל את חסין עלי חסין, מחבל מרכזי ביחידת הרקטות והטילים במרחב יארין של ארגון הטרור חיזבאללה.
 
כמו כן, כוח צה"ל מאוגדה 91 זיהה מוקדם יותר היום חוליית מחבלים פועלת במבנה צבאי של ארגון הטרור חיזבאללה במרחב א-טייבה שבדרום לבנון. בסגירת מעגל מהאוויר, מטוסי קרב תקפו את המבנה בו פעלו המחבלים.
19:48 | הותר לפרסום שמו של חלל צה"ל אשר הודעה נמסרה למשפחתו. לאתר החללים לחצו כאן. 
18:47 | לאור הערכת המצב והיקף פעילות הכוחות בסדיר ובמילואים, וכחלק מתהליך שמתכנן צה"ל להגדלת מאגר המשרתים, הנחה שר הביטחון לקרוא בחזרה לשירות למי שהיו אנשי מילואים וקיבלו פטור משירות בעבר בשל צמצום כוחות, ועודם בגילים המחייבים בשירות.
במסגרת זו, ולאחר שהושלמה ההיערכות לכך, החלו בצה"ל בפניה למועמדים הרלוונטיים ששירתו במערכים החיוניים. מי שימצאו מתאימים לחזרה מפטור, ישובצו לשירות ביחידות השונות בהתאם לצורך המבצעי.
18:25 | פורום המטה הכללי קיים היום (שני), יום מוכנות לחזית הצפונית בראשות הרמטכ"ל, רא"ל הרצי הלוי, ובהשתתפות סגן הרמטכ"ל, ר' אמ"ן, ר' אמ"ץ, מפקד פיקוד הצפון, מפקד חיל האוויר ומפקדים נוספים.

16:00 | בפעילות צק"ח 7 בחאן יונס: הושמדה מנהרה תת-קרקעית של כקילומטר וחצי - צפו בתיעוד.
14:31 | הותר לפרסום שמו של חלל צה"ל אשר הודעה נמסרה למשפחתו. לאתר החללים, לחצו כאן.
13:31 | מטוסי קרב של חיל האוויר תקפו מבנים צבאיים של חיזבאללה במרחבים עייתא א-שעב וחנין.
מוקדם יותר היום, כלי טיס של חיל האוויר תקף חוליית מחבלים של הארגון במרחב חולא שבדרום לבנון, כמו כן, הותקף משגר במרחב עייתא א-שעב שבדרום לבנון.

11:56 | כוחות אוגדה 98 הכווינו תקיפות אוויריות במהלכן כלי טיס של חיל האוויר תקפו וחיסלו את המחבל של חמאס שביצע את השיגורים אמש (ראשון), מדרום הרצועה לעין השלושה.

בפעילות במרחב תל סולטאן שברפיח, צוותי הקרב החטיבתים בפיקוד אוגדה 162 חיסלו ביממה האחרונה עשרות מחבלים במרחב, איתרו אמצעי לחימה והשמידו תשתיות טרור רבות מעל ומתחת לקרקע.

אתמול (ראשון) מחבל ביצע ירי נ"ט לעבר הכוחות ובסגירת מעגל מהירה בשיתוף חיל האוויר חיסלו את המחבל.

אוגדה 252 ממשיכים לפעול במסדרון מרכז הרצועה, תקפו וחיסלו באמצעות מטוס קרב של חיל האוויר מסתור ובו שהו שני מחבלים בחמאס וכן מפקדה ובית פעיל של חמאס.

אתמול (ראשון), חמאס ביצע שיגורים מדרום הרצועה לעבר שטח הארץ, בסמוך לשני בתי ספר, בית קברות ובית חולים שדה ששימש את האוכלוסייה האזרחית ברצועת עזה.

חמאס מפר באופן קבוע את הדין הבין לאומי, תוך ניצול שיטתי של מבנים אזרחיים והאוכלוסייה האזרחית כמגן אנושי לפעולות טרור נגד מדינת ישראל.

במהלך היממה האחרונה, חיל האוויר תקף למעלה מ-45 מטרות טרור ברצועת עזה.

11:26 | כוחות צה"ל פעלו הלילה בכפר באקה שבחטיבת אפרים ומיפו את ביתו של המחבל שביצע את הפיגוע אתמול (ראשון) באזור התעשייה בראון, בו נרצח גדעון פרי ז"ל. בנוסף, הכוחות איתרו ותפסו אמש את הרכב ששימש את המחבל להימלטות מזירת הפיגוע.
במהלך הלילה עצרו לוחמי צה"ל, שב״כ ומג"ב תשעה מבוקשים ברחבי יהודה ושומרון. בחברון שבחטיבת יהודה הכוחות עצרו שני מבוקשים והחרימו רובה מסוג 'M-16', בבית תאמר ובתקוע שבחטיבת עציון נעצרו חמישה מבוקשים נוספים. ברמאללה שבבנימין נעצרה מבוקשת שהסיתה לטרור ובשכם נעצר מבוקש נוסף.

08:03 | בדיקות צופרים של פיקוד העורף יתקיימו היום (שני) בשעה 10:05 באילניה, בשעה 12:05 בכפר זיתים, בשעה 14:05 בארבל ובשעה 16:05 בבית רימון.
אם תופעל התרעת אמת, תישמע אזעקה עולה ויורדת נוספת. במקביל, תופץ התרעה גם בישומון פיקוד העורף ובאמצעי ההתרעה משלימים.
מידע נוסף ניתן למצוא במוקד פיקוד העורף בטלפון 104, באמצעות מסרוני וואטסאפ לטלפון 052-9104104, בפורטל הלאומי וברשתות החברתיות.
07:16 | בהמשך להתרעות על חדירת כלי טיס עוין שהופעלו במרחב הגליל המערבי, זוהו מספר מטרות אוויריות חשודות שחצו משטח לבנון. לוחמי ההגנ"א ירטו בהצלחה את חלקן, חלק מהמטרות נפלו במרחב יערה.
06:01 | אמש (ראשון) מטוסי קרב של חיל האוויר תקפו מבנים צבאיים של חיזבאללה במרחבים עייתא א-שעב, בית ליף וחולא שבדרום לבנון.

00:16 | בהמשך לפיגוע באזור התעשיה בראון שבחטיבת שומרון, כוחות רבים של צה"ל, בהם כוחות מיוחדים, פועלים כרגע במרחב. הם מבצעים חסימות וממשיכים במרדף אחר המחבל.

"מדובר בפיגוע קשה מאוד", אמר מפקד פיקוד המרכז, אלוף אבי בלוט, בזירת הפיגוע, "נפגשתי עם המפקדים ועם ראש מועצת קדומים בזירה ואני מבקש לשלוח תנחומים למשפחת פרי ולהשתתף בצערה. אנחנו במרדף אחר המחבל הנפשע ובמהרה נבוא איתו חשבון. במקביל, נתחקר לעומק כדי ללמוד ולנסות למנוע אירועים דומים בעתיד".

 
